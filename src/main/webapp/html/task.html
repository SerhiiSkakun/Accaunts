<!DOCTYPE html>
<html lang="en">
    <head>
        <meta charset="UTF-8">
        <title>Платежі</title>
    </head>
    <body>
        <h1 style="text-align: center">Платежі</h1>
        <h3 style="text-align: center">ЗАВДАННЯ</h3>
        <p>Клієнт реєструється в системі і має одну або кілька Кредитних карт, кожна з яких відповідає певному Рахунку в системі. Клієнт за допомогою Рахунку може здійснити Платіж.</p>
        <p>Платіж має один з двох статусів: 'підготовлений' або 'відправлений'. (За бажанням: реалізувати можливість генерації pdf-звіту про платіж).</p>
        <p>Клієнт має особистий кабінет, в якому може переглядати інформацію про свої платежі та рахунки. Необхідно реалізувати можливість сортування:</p>
        <ul>
            <li>платежів:</li>
            <ul>
                <li>за номером;</li>
                <li>за датою (від старих до нових, від нових до старих);</li>
            </ul>
            <li>рахунків:</li>
            <ul>
                <li>за номером;</li>
                <li>за найменуванням рахунку;</li>
                <li>за розміром залишку коштів на рахунку.</li>
            </ul>
        </ul>
        <p>Клієнт може поповнити або заблокувати один зі своїх рахунків. Для розблокування рахунку клієнт повинен зробити запит до на розблокування.</p>
        <p>Адміністратор системи володіє правами:</p>
        <ul>
            <li>блокування / розблокування користувача;</li>
            <li>блокування / розблокування одного з рахунків користувача.</li>
        </ul>
        <h3 style="text-align: center">ОПИС ПРОЕКТУ</h3>
        <p>Завдання фінального проекту - розробити веб-застосунок, що підтримує функціональність відповідно до варіанту завдання.</p>
        <p>Вимоги до реалізації:</p>
        <ol>
            <li>На основі сутностей предметної області створити класи, які їм відповідають.
            <li>Класи і методи повинні мати назви, що відображають їх функціональність, і повинні бути рознесені по пакетам.
            <li>Оформлення коду має відповідати Java Code Convention.
            <li>Інформацію щодо предметної області зберігати у реляційній базі даних (в якості СУБД рекомендується використовувати MySQL або PostgreSQL).
            <li>Для доступу до даних використовувати JDBC API із застосуванням готового або ж розробленого самостійно пулу з'єднань.
                <p><b>НЕ допускається використання ORM фреймворків</b></p>
            <li>Застосунок має підтримувати роботу з кирилицею (бути багатомовним), в тому числі при зберіганні інформації в базі даних:
                <ul>
                    <li>повинна бути можливість перемикання мови інтерфейсу;</li>
                    <li>повинна бути підтримка введення, виведення і зберігання інформації (в базі даних), записаної на різних мовах;</li>
                    <li>в якості мов обрати мінімум дві: одна на основі кирилиці (українська або російська), інша на основі латиниці (англійська).</li>
                </ul>
            <li>Архітектура застосунка повинна відповідати шаблону MVC.
                <p><b>НЕ допускається використання MVC-фреймворків</b></p>
            <li>При реалізації бізнес-логіки необхідно використовувати шаблони проектування: Команда, Стратегія, Фабрика, Будівельник, Сінглтон, Фронт-контролер, Спостерігач, Адаптер та ін. Використання шаблонів повинно бути обґрунтованим
            <li>Використовуючи сервлети і JSP, реалізувати функціональність, наведену в постановці завдання.
            <li>Використовувати Apache Tomcat у якості контейнера сервлетів.
            <li>На сторінках JSP застосовувати теги з бібліотеки JSTL та розроблені власні теги (мінімум: один тег custom tag library і один тег tag file).
            <li>Реалізувати захист від повторної відправки даних на сервер при оновленні сторінки (реалізувати PRG).
            <li>При розробці використовувати сесії, фільтри, слухачі.
            <li>У застосунку повинні бути реалізовані аутентифікація і авторизація, розмежування прав доступу користувачів системи до компонентів програми. Шифрування паролів заохочується.
            <li>Впровадити у проект журнал подій із використанням бібліотеки log4j.
            <li>Код повинен містити коментарі документації (всі класи верхнього рівня, нетривіальні методи і конструктори).
            <li>Застосунок має бути покритим модульними тестами (мінімальний відсоток покриття 40%).
                <p><b>Написання інтеграційних тестів заохочуються.</b></p>
            <li>Реалізувати механізм пагінації сторінок з даними.
            <li>Всі поля введення повинні бути із валідацією даних.
            <li>Застосунок має коректно реагувати на помилки та виключні ситуації різного роду (кінцевий користувач не повинен бачити stack trace на стороні клієнта).
            <li>Самостійне розширення постановки задачі по функціональності заохочується! (додавання капчі, формування звітів у різних форматах, тощо)
            <li>Використання HTML, CSS, JS фреймворків для інтерфейсу користувача (Bootstrap, Materialize, ін.) заохочується!
        </ol>
        <p>За три дні до моменту старту захистів проектів (інтерв’ю) необхідно підготувати у вигляді окремого файлу схему бази даних, а також надати посилання на репозиторій із проектом.</p>
    </body>
</html>
